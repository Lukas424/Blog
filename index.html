<!DOCTYPE html>
<html>

<head>
    <title>Blog</title>
    <style>
        body{
            background-color: bisque;
            font-size: 20px;
            font-family: cursive;
            text-align: center;
        }
    </style>
</head>

<body>

    <h1>Internet šoping</h1>
    <p>Nevjerovatno je kako ova izolacija čovjeku stvori potrebe koje mu inače na pamet ne bi pale ni za tri života! 
        Iako radim, a nađem si i doma raznog posla u kući i oko kuće ipak navečer malo bacim oko na interenet da vidim ima li što pametnog za kupit!
        I naravno, uvijek se nađe nešto na super popustu što bi bila prava šteta propustit.
        Tako sam na primjer neku večer malo guglala po <a href="https://www.douglas.hr/">Douglasovoj stranici</a> ne bih li našla kakvo dobro rumelio jer ipak je bio oglašen popust od silnih <strong>20%</strong> pa šteta je ne iskoristit takvu sjajnu priliku!
         U moru blještavih kozmetičkih stvarčica odlučila sam se osim rumenilom počastiti Lancomovim sjenilom za oči!! Čuj, takva prilika od <strong>20%</strong> se ne propušta, kad zbrojiš koliki si popust dobio izgleda ko da si ga dobio za badava! 
         Iako sjenilo za oči na oči nisam stavila dobrih 20-ak godina, a najveće umjeće šminkanja mi je stavit maskaru i rumelino, a već i tuš mi zna zadat popriličnih problema, ja sam odvažno naručila zeleno svjetlucavo sjenilo!
          Na reklami izgleda sjajno! Dobro malčice upadljivo, ali već ću se ja nekako snaći.
        I tako nestrpljivo čekam dostavljača da mi čovjek jadan s maskom i rukavicama zazvoni na vrata i donese stvari neophodne za život!
        Jer kako pobogu živjeti bez sjenila i rumelnila!
        Sva sretna dočekala sam svoju pošiljku i uzbuđeno potrgala kutiju da bih isprobala novu kozmetiku. Trkom u kupaonicu odmah isprobat naručeno.
        Rumenilo sam uspjela pogodit! Vrlo je slično baš onakvom kakvog inače koristim, ali sa sjenilom sam bila na sto čuda! Prvo sam krenula nanositi ga na kapke ali kako nemam prakse ruka mi pobjegne pa namažem sve do ušiju!
         Zeleni mi se kapak i pola lica a šljokice toliko blješte da izgledam ko disko kugla. Nekako sam uspjela iz petog jubilarnog puta nanesti to sjenilo onako kako bi trebalo (barem je meni tako izgledalo) i važno došla u kuhinju. 
         Sin me tužno pogledao i pitao što mi se dogodilo na oku, a suprug nije mogao suspregnuti smijeh. Nekako baš u to doba svratila je i mater koja je začuđujićim izrazim lica rekla samo "lijepo" i dalje su joj obrve stajale visoko podignute, ali kako ona kaže, na nama "mladima" je sve lijepo.
        Pa dobro, otrčala sam ponovno do ogledala, šta se čudite, jest da se inače tako ne šminkam ali stvarno nije loše (tješim sama sebe).
        Ne, ne nije uopće loše govori mi muž kroz smijeh, samo molim te nemoj ić takva na posao, čisto da ne plašiš te nesretne ljude koji su i tako isprepadani od ove korone! Samo im još i ti tako našminka trebaš, pomislit će ljudi da je virus mutiro ili ne daj Bože došao kakv novi!
        Ok, pomislih, danas sam dosta eksperimentirala, sutra ću pokušat na miru ponovno lagano na kapke nanest to nesretno sjenilo, platila sam ga toliko da ću ga nosit makar za po kući!
        Skidanje tog istog sjenila pravi je podvig! Osim što ti treba 10-ak blazinica, micelarna voda se jedva bori s tim zelenilom, a na kraju i ručnici dobiju svoju dozu zelenila!
        Ja sam stvarno seljak! Padam u depresiju i u usta guram čokoladicu iako sam od Uskrsa na strogoj dijeti. Kako se neke žene znaju lijepo našminkati i kako im to sve lijepo stoji, kako ja svaki put ispadnem kako klaun!
        Nakon još dve tri čokoladice, valjda zbog razine šećera u krvi raspoloženje mi se podiže i priznajem sebi da jednostavno nemam talenta za šminkanje. Odlažem novo sjenilo u rezervnu kozmetičku torbicu gdje razna kozmetika čeka neko "bolje vrijeme".
        A maskara, krema i novo rumenilo spremno čekaju ponedjeljak ujutro da ih kao i zadnjih 20 godina ujutro nanesem u dve minute i izletim iz kuće :)</p>
</body>

</html>